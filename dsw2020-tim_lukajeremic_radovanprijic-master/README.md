## Vizija projekta RuDok
<img src="images/paper%20logo%20png.png" width="150">

#### 1.	Uvod
Problem rukovanja dokumentima je u današnje vreme izuzetno univerzalan. Na jednoj strani imamo veliki broj kompanija i ustanova koje još uvek funkcionišu s upotrebom papirnih dokumenata, ali je njihova delatnost baš zbog toga vrlo neefikasna i posledično znatno lošija od onoga kakva bi mogla da bude. Na drugoj strani imamo poslovne entitete koji su već prešli na digitalno rukovanje dokumentima, ali njihov softver nije dovoljno dobar da bi na zadovoljavajući način pomogao u rešavanju problema i zato opet dolazi do nepotrebnog gubljenja vremena i novca.
#### 2.	Šta je RuDok?
RuDok je alat koji korisniku pomaže u rešavanju problema rukovanja dokumentima. Drugim rečima, korisniku su kroz RuDok omogućeni dizajniranje i operativna upotreba dokumenata. Dokument je u ovom slučaju složeni proizvod sa potencijalno multimedijalnim sadržajem.
#### 3.	Osobine našeg softvera
Jer je u poslu, posebno kad govorimo o rukovanju dokumentima, uvek najveći problem manjak vremena, u pravljenju ovog alata stavljen je najveći akcenat na zdravu i fleksibilnu arhitekturu koja teži ka što većoj efikasnosti. Njegove osnovne funkcionalnosti su rukovanje dokumentima, kolekcijama dokumenata i radnim prostorima, te delenje dokumenata na još manje enote. Omogućeno je i rukovanje parametrima komponenti arhitekture.
#### 4.	Korisnici
Ovaj alat će od najviše koristi biti organizacionim sistemima i pojedincima koji u osnovi svoje delatnosti imaju rad sa dokumentima slobodne strukture i organizacije. Ljudima koji nemaju iskustva sa radom u digitalnom okruženju poslužiće relativno proste osnovne funkcionalnosti. Tako će biti znatno olakšana tranzicija na digitalno rukovanje dokumentima tamo gde je ona potrebna. Međutim, ekspertima, već upoznatim s digitalnim rukovanjem dokumentima, je omogućeno mnogo dodatnih, kompleksnijih opcija za rad.

